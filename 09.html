<section class="paragraph">
    <p>Melania Molero El Boggo felbukkanása előtt új üzleti terven dolgozott: előre feldolgozott húsokat is készítene, ezeket gyorsfagyasztott állapotban vagy olajban sütve is tudja majd árulni. A környéken elkezdődött újabb építkezések miatt rengeteg éhes munkás halad el az üzlet előtt. Azok még a marha nyesedéket is megeszik kirántva, ha olcsó.</p>
    <p>Eltűnése óta a család hentes üzlete elhagyatott, de a bent maradt húsok és a feldolgozásukhoz szükséges liszttel, panírmorzsával teli zsákok miatt hamar új tulajdonosai lettek az épületnek: a kóbor macskák és a patkányok.</p>
</section>
<p><h4>Előző este</h4></p>
<div class="quote">
    <p>- Ez a beszélgetés nem most ért véget! <a>- sziszegte az ismeretlen férfi, majd kiviharzott maga után becsapva az ajtót.</a></p>
</div>
<section class="paragraph">
    <p>Ahogy Pulgares de Muerte elhagyta az épületet látta, ahogy sorban érkeznek a Primeria Városháza parkolójába a drágábbnál drágább autók, a bejáratnál pedig észrevette az öltönyben feszengő nyomozókat is. <i>Szánalmas majmok...</i> - mormogta magában.</p>
    <p>Ma meglőtték, az áldozata elmenekült úgy, hogy meglátta az arcát és még a pénzét sem kapta meg. Pont ezzel a három dologgal lehet felkerülni soron kívül a listája élére. <i>Ez a tökéletes pillanat, mindenki a kampányvacsorán, vagy alatta szövögeti a terveit. Hosszú és megalázó volt a mai, de Primeriában minden nap napsütéses, és nekem most kel fel a Nap.</i> Azonnal elsietett, a hirtelen adrenalin-lökettől már a válla sem fájt.</p>
    <h4>Dél körül</h4>
    <p>A fiatal patkány már kezdte otthonosan érezni magát a hentes üzletben, rengeteg étel van és nyugalom, ugyanis a macskák annyit zabálnak a húsokból, hogy egész nap fetrengenek, nincs kedvük a magafajtával szórakozni. Éppen megéhezett, kimászott a menedékéből és elindult a zsákok felé, mikor rezgést érzékelt a padlóban. Ismerős érzés volt, tegnap éjjel is tapasztalta. Abból, ahogyan a rezgés egyre erősödött, tudta, hogy egy másik lény közeledik. Nem igazán érdekelte. Mielőtt beköltözött ide, szinte minden percben menekült a macskák elől, de az itteniek túl lusták az üldözéshez. Amúgy is éhes volt. </p>
    <p>Beért a terembe, ahol a húsok és a zsákok vannak, de azonnal el kellett bújnia egy láda mögé. Azt gondolta, valamiért mégis csak vadásznak rá a macskák, egyszerre öten rohantak felé. Néhány pillanattal később feltűnt neki, hogy nem ő volt a célpont, a macskák már a betört ablakokon ugráltak ki az épületből. </p>
    <p>A rezgés felerősödött, majd abbamaradt. Kettő fekete, hatalmas lényt látott. Még a macskáknál is sokkal magasabbak, a terem nagy részét kitakarták a látóteréből. Tudta, hogy élőlények, tudta, hogy gyakran megjelennek mindenféle színben, látott már zöldet is, kéket is, de ilyen feketéket még nem. Tudta, hogy a macskáktól jobban kell félni, ezért jobban előmerészkedett, el kellett jutnia a terem túlvégében lévő zsákokig. </p>
    <p>A biztonságos utat választotta, a fal mentén szaladt végig. Útközben meglátott egy tócsát. Kicsit zavarosnak tűnt a víz, de úgy gondolta, nem hagyja ki a lehetőséget, mert az a terem nagyon messze van innen, ahol inni szokott és a múltkor is majdnem belefulladt az egyik csúszós vizes vödörbe. Belekortyolt. Mi lehet ez? A víznél sokkal fémesebb íze van, és egy kicsit keserű is. Valamni varázs ital lehetett, úgy érezte, hirtelen energikusabb mint valaha. Körbe-körbe futkosott a tócsa körül, majd jelzett a gyomra, hogy ideje továbbhaladni a zsákok felé. Közben mély búgást hallott a lények felől:</p>
</section>
<div class="quote">
    <p>- Örülök, hogy személyesen te jöttél. Pont a legjobbkor kerestél meg. </p>
    <p>- Legendák terjednek arról, hogy mennyire pontosan és gyorsan dolgozol, de most csalódnom kellett. Ez itt nem El Boggo.</p>
    <p>- Persze, hogy nem. Ma hajnalban bíztál meg, csodát tenni én sem tudok.</p>
    <p>- Akkor miért vesztegeted az időmet? A család fennmaradása a tét, minden perc számít. Nem te vagy az egyetlen a városban, aki vállal ilyen melókat.</p>
    <p>- El Boggonak hamarosan annyi pénze lesz, hogy a saját anyádat is ellened fordíthatja, jelenleg nem bízhatsz meg senkiben. Bennem sem kellett volna, de szerencséd van, Don. Remek az időzítés. Ez itt egy transzi a kaszinóból. Vagyis csak volt. Pont azelőtt kaptam el, mielőtt ajánlatot tettél. Bizonyára tudod, hogyan csempészi a Reinas a foto de piest.</p>
    <p>- A transzik végbelében. Nem ma kezdtem a pályán, Pulgares. Térj a lényegre.</p>
    <p>- Tegnap elbasztam egy merényletet. La Hacha megúszta. Ugye tudod, hogy a névtelenségem megőrzése kiemelten fontos ebben a munkakörben? </p>
    <p>- Az a szarházi nyomozó... jobban is jár mindenki, ha felszívódik, mint a nővére. De ez nem az én gondom. Úgy látom meg is lőtt téged. Talán a fejed is megsérült? Össze-vissza beszélsz.</p>
    <p>- Nem, az a rohadék Changa volt, gondolhattam volna, hogy csak álca a reverenda. Még mindig megvan benne a behajtó mentalitás. Gondolkodás nélkül lő, a barom. Ha türelmesebb lenne, most nem beszélgetnénk itt.</p>
    <p>- Miatta ne fájjon a fejed, tegnap éjjel felrobbantották a templomot. Még mindig nem értem, miért vagyok itt.</p>
    <p>- Mindjárt összeáll a kép, türelem. Ez itt Moleroék családi hentes üzlete. La Hacha két hétre eltűnt, a nővérét azóta sem találják, ráadásul Melaniát utoljára El Boggoval látták. Nos, Boggo bízott meg La Hacha meggyilkolásával, de fizetni persze esze ágában sem volt. Ugyanúgy át akar lépni rajtam, mint rajtad. Mire tudomást szerez az eltűnt transziról, a nyomozók ellepik ezt a helyet. Esélye sem lesz elkerülni a boncolást. Kis szerencsével még La Hacha tökeit is megszorongatják.</p>
    <p>- Ezek a nyomozók egy eltűnt flamingót sem találtak meg, nem fogják tudni összekötni ezt a Reinassal.</p>
    <p><a>A patkány már majdnem elért a zsákokhoz, de megpillantott valami nagyon érdekeset. Egy új zsákot, amin nem látott rágásnyomokat. Vajon mi lehet benne? A teteje nyitva van, és nagyon fénylik. Ezek friss magvak lehetnek. Egy felfordított ládára volt téve a zsák, de tele volt energiával, nem okozott gondot neki, másodpercek alatt felmászott és máris a zsák szájánál volt. Ma az víz és az étel is nagyon furcsán néz ki. Talán ha ebbe beleeszik repülni is képes lesz? Nagy kíváncsisággal dugta be a fejét a zsákba, de mielőtt megkóstolhatta volna a varázsmagokat, hatalmas ütést érzett az oldalán. Mire magához tért, már a padlón hevert. Ösztönösen elrohant a legközelebbi falhoz, már nem érdekelte mi van abban a zsákban.</a></p>
    <p>- Ezek a patkányok egyre agresszívabbak.<a> - Pulgares de Muerte kivett a zsákból egy érmét -</a> Ez itt, ami összeköti a halott transzikat a Reinassal. Ennek a transzinak a markába is raktam egyet.</p>
    <p>- Mekkora egy egoista fasz vagy te! <a>- robbant ki Don Doctoraból gúnyosan, de örömtelien. -</a> La Hacha úgy tudja, hogy El Boglárnak dolgozol. </p>
    <p>- Azt hiszi majd, forró nyomon van. Engem fog követni, de Boggohoz fog eljutni. Égni fog a nyomozók keze alatt a munka.</p>
    <p>- Szó szerint. A rendőrőrsöt is felrobbantották<a> - nevetett fel harsányan a Don. -</a> Most mégnagyobb erőkkel fogják keresni a Reinas tagjait. Forradalmi állapotok vannak az utcákon. És mihez kell egy zsáknyi érme? A rossz gyerekeknek fogod adni karácsonykor? Már így is rettegi a neved a város.</p>
    <p>- És ezt fogjuk kihasználni. Dobunk egy kis fát a tűzre. Nemsokára jön a fixer és szétszórja az érméket a városban a "szabadúszók" közt. Vigyél te is néhányat a legjobb embereidnek. Vadásszátok le a El Boggo dílereit. Miközben a többi nyomozó a Reinasra koncentrál, La Hacha mindenhol engem fog látni. Minden gyanús alakban engem fog keresni, míg végül elfelejti a valódi arcomat. Soha nem érzi majd magát biztonságban. Ha egy pillanatra megnyugszik, akkor fogok rá lecsapni.</p>
</div>
<section class="paragraph">
    <p>Éppen befejezte a lakomát a patkány, amikor megszűnt a búgás. Újra érezte a rezgést, ami egyre távolodott. Érezte, hogy egyedül maradt. Nyugodtan visszatért odújába, hogy kipihenhesse ezt a nagy kalandot. Ő volt az egyetlen tanúja annak a beszélgetésnek, ami valójában kirobbantotta a forradalmat Las Gérdegistasban. A rendőrségi jelentésekben és az utcán terjedő pletykákban is El Rojohoz vezetik vissza a szálakat.</p>
    <h4>Délután</h4>
    <p>Nem sokat tudott szundítani a patkány, földrengésszerű robajra ébredt. Ha ez nem lett volna elég, a feje is majd szétrobbant. A korábbi energialöket halálos fáradtsággá alakult. Már nem érezte olyan jól magát új otthonában. Pár hete még nem gondolta volna, hogy a macskák lesznek a legkisebb gondjai. Rátört a szomjúság. Kidugva a fejét látta, rengeteg óriás érkezett a terembe. Vannak kékek, de most látott fehéreket is, akik lehajoltak a varázsvízhez. Érezte, hogy veszélyes kint a helyzet, de tudta, ha nem jut folyadékhoz, nem éri meg a holnapot. Legszívesebben meg is halt volna, a fejéből egyre jobban sugárzott le az egész testébe a fájdalom, de ösztönei miatt elindult a vizes terembe. </p>
</section>
<div class="quote">
    <p>- Egy újabb angyal hagyott el bennünket. <a>- mondta elcsukló hangon, könnyeivel küszködve Gabriel Herrero. -</a> Mit tudunk az esetről?</p>
    <p>- Az áldozat a Casino Urinario táncosa volt. Tegnap este láttam is az öltözőben, pont én váltottam. Valószínűleg hazafelé menet kapták el, a vérelemző szerint ma ölték meg, itt véreztették ki. Leszámolásnak tűnik, de a boncolás majd pontosabb eredményt ad. A vértócsában droggyanús anyagot találtak, már úton van a laborba egy minta. Ha ez az, amire gondolok, nem csak egy perverz gyilkossal van dolgunk <a>- jelentette Alejandro.</a></p>
    <p>- Azonnal felfüggesztem a beépülését. Akár most a maga vérző seggét is bámulhatnánk itt. </p>
    <p>- Honnan tud az aranyeremről? <a>- lepődött meg őszintén.</a> </p>
    <p>- Idióta... Ha nem rúgott volna be azzal a rapperrel, potenciális áldozat lett volna.</p>
    <p>- De legalább a kaszinó nem robbant fel. Úgy bebaszott, hogy tőlem kérdezte, mit is kéne csinálnia azzal a bombával, mert elfelejtette. Kár érte, már a közös rapkarrierünket terveztük, El Hofito Concreto néven. Magam mögött hagyhattam volna ezt a porfészket...</p>
    <p><a>Az egyik helyszínelő lépett oda hozzájuk.</a></p>
    <p>- Uram, ezt találtuk az áldozat kezében. <a>- mutatta a lefelé mutató hülvelykujjat ábrázoló érmét. </a></p>
    <p>- PULGARES DE MUERTE!! <a>- kiáltott dühösen La Hacha, aki épp ebben a pillanatban érkezett a helyszínre. -</a> Ha elkapom, nem jut el az őrsig élve!</p>
    <p>- Hát oda egy darabig biztos nem... Mi a helyzet De Casaval? <a>- kérdezte a kapitány.</a></p>
    <p>- Még nem ébredt fel az altatásból. Stabil az állapota, de a lábát nem sikerült megmenteni. Daniel bent van nála a kórházban.</p>
    <p>- Nézzük a jó oldalát, mostmár soha nem fog bal lábbal kelni az öreg Casa<a> - szólt közbe Alejandro, majd jót nevetett a saját poénján.</a></p>
    <p>- Több tisztelettel beszéljen a kollégájáról, különben személyesen fogom feldugni az aranyeres seggébe De Casa leszakadt lábát. Amég várunk a boncolás eredményére, menjen el a társával a templomhoz. A helyszínelők hamarosan végeznek, úgy hallottam, ott is van egy sebesült. Remélem, nem Changa az. Derítsék ki! Várjunk, hol van Chorizo?</p>
    <p>- Van egy tippem, hajnalban a Luncheonette GoGoban bevágott egy hamburguesa brutalt. Hamar átmegy rajta, tíz perc múlva már úton leszünk.</p>
    <p>- Egyikőjük sem tudja megkímélni a seggét. Tényleg összeillő páros. La Hacha! Magára meg vár egy kis papírmunka. Terjed az utcákon a hír, hogy El Rojot kivégezte egy rendőr. Ez a fejesekhez is el fog jutni. Írja meg szépen a jelentést úgy, hogy önvédelemnek tűnjön. Amúgy is mindenki hallotta, hogy megfenyegeti a várost, két épületet fel is robbantott. Azt nem kell tudniuk, hogy maga miatt. A szegényebb negyedben már zavargások kezdődtek, nagy szarvihar közeleg. Szinte érzem a szagát. Ha elkészlült, utána pedig menjen haza, pihenjen. Egyrészt még bőven a kórházban lenne a helye magának is, másrészt az előírások megszegéséért muszáj két hétre felfüggesztenem. Tudja, a látszat. Egyébként szép munka volt. Eggyel kevesebb kártevő a városban.</p>
    <p>- Nem pihenek, amég Pulgares de Muerte életben van. Meg kell találnom, mielőtt ő talál meg engem. Ez az érme... biztos, hogy nekem üzent vele... játszadozik velem <a>- mondta távolbameredő tekintettel La Hacha. </a></p>
    <p>- Egy hónap kényszerpihenőt szeretne? Úgy látom, kezdi elveszteni a józan eszét. Sokkal valószínűbb, hogy El Boglárhoz van köze az ügynek. Talán így üzen annak, akik tartoznak neki. </p>
    <p>- Inkább a dílereknek, akik lopnak a készletből. Most beugrott egy kép, ahogy az öltözőben el akart adni egy adagot. Igen, akkor hadonászott a bombával Pepinillo, ki is ment a fejemből.</p>
    <p>- Ezek az isteni teremtmények drogot árulnak? Az lehetetlen <a>- egy világ omlott össze Gabrielben. - </a>Erre egyelőre nincs közvetlen bizonyíték. Maradjon köztünk ez az információ.</p>
</div>
<section class="paragraph">
    <p>A patkány eljutott a víznyerő helyig, a legutóbbi esetből tanulva már nem ereszkedett nagyon mélyre, a szűkülő vödör közepe táján meg tudott állni, széttárva a lábait. Így pont nem esett bele a lyukba, ahonnan a víz jött. Kezdett visszatérni belé az élet, frissítően hatott rá a víz. Nem is figyelt a gyorsan erősödő földrengésre, ma szinte folyamatos a lények mászkálása. Egy nagy csattanást hallott, mint amikor a terem bejáratát elzárja az a fa tábla, amikor nagy huzat van. Ő mindig is szeretett volna egy saját fa táblát az odúja lyukához, hogy senki idegen ne tudjon beszökni a lakhelyére, ha ő éppen ehagyja azt. Amég az ajtó gondolata kezdett körvonalazódni a patkány fejében, hirtelen nagy sötétség borult rá. Hogy esteledett be ilyen hamar? Telihold volt, de nem úgy, ahogy a patkány gondolta. Ezt néhány pillanattal később megtapasztalta, mikor Chorizo egy fájdalmas üvöltés kíséretében kiengedte a GoGo átkát szervezetéből. A patkánynak nem voltak olyan jó érzékei, mint Gabriel Herreronak, így ezt a szarvihart nem láthatta előre. Ahogy Chorizo lehúzta a wc-t, a patkány örökre elhagyta új otthonát. A csatornába került. Ösztönösen kereste a kiutat, mígnem egy órányi futás és keresgélés után egy földalatti terem szellőzőrácsánál találta magát. Ismerős illatot érzett, olyat mint a varázsvízé. Ez a patkány volt az egyetlen élőlény, aki ellenőrzés nélkül jutott be El Boglár titkos termébe. Amit itt látott, az az elmúlt nap eseményeinél is furcsább volt...</p>
</section>
