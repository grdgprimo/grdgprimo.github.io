<section class="paragraph">
    <p>Primeriában minden nap napsütéses. De van még persze gomolyfelhőzés, eső, köd, na meg a sűrű, sötét éjszakák.</p>
    <p>Camila Evita Bernardes, vagy ahogy gyakran emlegették, a Gringa, szokásos körútját tette a kaszinójába, a Casino Urinarioba.</p>
    <p>Az üzlet meglehetősen jól ment, a flipperektől kezdve a VIP termekig teltház volt, a szegényektől a gazdagokig mindenki szívesen verte el itt a pénzét, a jobb szerencse, vagy a pénzmosás reményében. Az üzlet kulcsa a diszkréció volt, hiszen a kaszinó sokszor csak szcenárióként szolgált – a kaszinó mottója szerint, természetesen mindenki magánügye és saját felelőssége, hogy mihez.</p>
    <p>A VIP termek nyújtotta lehetőségek persze nyitottak voltak, hiszen dolgoztak itt olyan hölgyek, urak és genderneutrálisak, pontosabban többnyire genderneutrálisak, akik a vendégek gyakorlatilag minden igényét hajlandóak voltak kielégíteni, legyen az bármilyen káros szenvedély. Ami az ajtók mögött történt, az onnan nem szivárgott ki.</p>
    <p>A nagyszalonba érve, a Gringát alkalmazottai fogadták a napi jelentéssel a kisebb történésekről a tulajdonos távolléte alatt: mint amikor az egyik vendég letörte a piszoárt, a személyi változások vagy a zárt ajtók mögött történt sajnálatos balesetek. Mostanában különösen meggyűlt a gond a HR ügyekkel, szinte folyamatosan castingolni kellett a kaszinóban fellépőket, legutóbb például a templomban tragikusan elhunyt táncos helyére. Az ilyen jellegű ügyek intézését a Gringa két legmegbízhatóbb emberére bízta. A kaszinóban a két legrégebbi, transznemű munkaerő, Clamidia és Sifilis, vonzó teremtésnek tetszhettek – de legfeljebb csak a vak El Topo szemében. Hűségük azonban megfizethetetlen.</p>
</section>
<div class="quote">
    <p>- Végre találtunk egy új zenészt, aki épp megfelelő lesz Krubito helyére <a>– kezdte a jelentést vékonyított hangján Sifilis. –</a> Hozzá a közönség szerint nem passzolt ez a mariachi stílus, viszont épp most érkezett a városba egy new wave mariachi rapper, bizonyos Pepinillo ’tekashi68’ Hernandez, aki azonnal jelentkezett az állásra, és fel is vettük, tehetséges fickó.</p>
    <p>- Mondhatni szerencsés nap a mai, asszonyom <a>– folytatta önmagát is győzködve Clamidia. –</a> A szamba táncprodukció megüresedett pozíciójára ma szintén jelentkezett egy ígéretes személy, ő Alejandra.</p>
    <p><a>Clamidia szemével a színpad felé bökött, ahol ez az Alejandra a többiekhez képest is kissé furcsa jelenségnek tűnt, a többi „lányhoz” képest maszkulinabb jellegeivel, és a jelmezboltból vásárolt, hosszú, kék parókájával. A Gringa csak vállat vont, eddig se érdekelte, hogy mi van az alkalmazottai lába közt, elég, ha nincs gomba, zuzmó vagy retek, a többit a vendégek ízlésére bízta. Primeriában meglepően sok „fura” szerzet volt, legtöbbjük a Flamenco Rosadában talált magának helyet, de a tehetségesebbeket a kaszinó is foglalkoztatta.</a></p>
    <p>- Alejandra nagyon ügyesen spárgázik <a>– sorolta lelkesen Clamidia. –</a> Látszik, hogy régről begyakorolt koreográfiája van Lady Gaga számára. Sőt, a vendégek körében a kék fanszőrzet és haj iránt nagy az érdeklődés.</p>
    <p>- Gratulálok, hogy még mindig itt tartunk.</p>
    <p><a>A Gringa kissé szkeptikusan vonta fel a szemöldökét. A fejében közel sem ezek voltak a kaszinó legégetőbb ügyei.</a></p>
    <p>- Köszönöm, hogy kezelitek ezeket a személyi kérdéseket. Történt még más egyéb érdemleges?</p>
    <p><a>Clamidia és Sifilis zavartan összenéztek.</a></p>
    <p>- Lupito Alejandro Hernandes nyomozó úr kereste önt. Próbáltunk együttműködőnek tűnni, ezért a titkárságra irányítottuk.</p>
    <p><a>Na már csak ez hiányzott.</a></p>
    <p><a>A Gringa kétméteres léptekkel megindult, egyszer fel is bukott közben, de szerencsére senki nem látta, majd a titkársági váróteremhez érve, széles mosollyal irodája felé tessékelte az ott álló, feszengő Chorizot.</a></p>
    <p>- Áh Señor Hernandes! Micsoda kellemes meglepetés! Minek köszönhetem ezt a megtisztelő látogatást?</p>
    <p><a>A tágas, klasszikus stílusú irodába lépve hellyel kínálta vendégét, majd asztala túloldalán maga is helyet foglalt piros bársonyszékében.</a></p>
    <p>- Nem is maradnék sokáig, Señora Bernardes, csak rutin kérdéseket jöttem feltenni <a>– vette elő jegyzetfüzetét a nyomozó.</a></p>
    <p>- Csak így egyedül? Hol hagyta sármos kollégáit? <a>– a nő szemmel láthatóan nagyon jól szórakozott saját odaszólásain.</a></p>
    <p>- Tudja, Señora <a>– próbált tárgyilagos maradni a nyomozó, –</a> tényleg csak protokoll az egész, de mivel az ön alkalmazottja volt a lány, vagyis a személy, akit a templomban találtunk egy ritka droggal a testében, meg kell kérdezzük, hogy tud-e valamit az esetről.</p>
    <p>- Ugyan, biztos úr, csak nem akar megbilincselni? <a>– kérdezte kaján vigyorral a Gringa.</a></p>
    <p>- Dehát <a>– nyelt nagyot a rendőrtiszt, –</a> volna rá okom?</p>
    <p>- Az ember néha lerombol mindent, hogy jól érezhesse magát.</p>
    <p>- Kiesik… kiesik a toll a kezemből, ha így fogalmaz, Señora.</p>
    <p><a>Ezután farkasszemet néztek. A Gringa bírta rövidebb ideig és elnevette magát.</a></p>
    <p>- Nézze, <a>– kezdte a kaszinó disclaimeréből idézett szöveget, –</a> a kaszinó helyet biztosít magánszemélyek találkozásaira, de e találkozások tartalmáért, illetve a dolgozók magánjellegű tevékenységeiért a kaszinó nem vállal felelősséget. Bármely további kérdésre készséggel válaszolok, az ügyvédem jelenlétében.</p>
    <p><a>Mivel ez láthatóan nem altatta el a nyomozó bizalmatlanságát, nagyot sóhajtva folytatta.</a></p>
    <p>- Biztosíthatom, hogy nem adtam beleegyezésem a kaszinó területén semmilyen illegális tevékenység végzéséhez, és nem áll rendelkezésemre információ a szóban forgó hölgy halálának körülményeiről.</p>
    <p><a>Most Chorizo sóhajtott fel. Látszott, hogy ennél tovább ez a párbeszéd nem fog haladni, a nő már kijátszotta a befolyásos ügyvéd-kártyát is, ideje eltenni a jegyzeteit.</a></p>
    <p>- Azért csak hívjon fel minket, ha bármi gyanúsat észlel errefelé!</p>
    <p>- Hát hogyne!<a> – Ekkor megcsördült egy telefon. –</a> És ha most megbocsát, ezt fel kell vennem.</p>
    <p><a>A rendőr távozva intett, miközben a Gringa nem túl elegáns mozdulattal elővette melltartójából a téglafonját és kihúzta fél méteres antennáját. Arról a bizonyos számról jött a hívás.</a></p>
    <p>- Hogy ma este?<a> – szólt bele a telefonba. –</a> Akkor ideje megsiettetni egy-két dolgot.</p>
</div>
<h4>*** **Dr. Esteban de Cornelius villája *****</h4>
<section class="paragraph">
    <p>Dr. Esteban de Cornelius, szerény, visszahúzódó életet élt belvárosi luxusvillájában. A jog őre, fáradtan érkezett haza ezen a borús estén. Kalapját és kabátját levetve, kutyuskáit szólongatva, belebújt goofys mamuszkájába, és a sötét nappali felé csoszogott.</p>
    <p>Hirtelen egy hatalmas villámlás fénye töltötte be a szobát, mire megfordult, és meglátta a szoba végében, a bőrfotelében trónoló nőt. Ki tudja, mióta várt már ott a Gringa, és egyáltalán, minek kellett ez a színpadias rajtaütés. A nő szórakozottan forgatta ujja körül kis stukkerét, nem valami óvatos mozdulat, hacsak nem akarja szitává lőni a vadiúj csillárt…</p>
</section>
<div class="quote">
    <p>- Hát maga meg hogy a bánatos ménykűbe’ jutott be ide? <a>– tette fel a kérdést egy valódi értelmiségi stílusában Dr. de Cornelius.</a></p>
    <p>- A kéményen át, mint a Mikulás<a> – miközben ezt mondta, elkezdte levenni a válláról fehér szőrmebundáját. – </a>Hooo – hooo – hooo.</p>
    <p><a>Biztos drámaibb lett volna a mozdulat, ha közben véletlenül nem könyököl bele az Estebán villájában élő 11 kutyae egyikébe, a fotel mögül felbukkanó, rosszalló arcot vágó shiba inu kutyába.</a></p>
    <p>- Mi ez az egész? Miért nem találkozhattunk fényes nappal az ügyvédi irodában?</p>
    <p>- Nem kockáztathattam, hogy túl nagy feltűnést keltsünk a találkozónkkal, Dr. de Cornelius. Azonkívül biztosra kellett mennem, hogy az ön oldaláról továbbra is megvan az együttműködési szándék. Éppen ezért hoztam magammal egy kis… muníciót<a> – intett a fotel előtti pénzzel teli aktatáskára. –</a> És ez csupán az előleg, a hátralékot akkor kapja, ha jól alakulnak a dolgok.</p>
    <p>- Tudja Señora, hogy megbecsülöm a régi ügyfeleket. –<a> Az ügyvéd szemgolyója szinte dollárjellé változott, hiszen mint mindenki Primeriában, ő is szeretett kevés munkával sok pénzt keresni. –</a> Ezúttal miről lenne szó?</p>
    <p>- Van egy sokakat érintő, nagy terv kibontakozóban. A részleteket most nem mondhatom el, de készüljön fel, hogy hamarosan megváltozhat az utcákon a hangulat… Legyen viszont résen a hírekkel, a terv egy részeként ugyanis a néhai újságíró, El Topo, elkezdett pánikkeltő álhíreket koholni és terjeszteni a megfelelő hálózatokon keresztül. A zsaruk máris ránk szálltak, és el kell terelnünk a figyelmüket. Minden eshetőségre fel kell készülnünk, mert ha az ügy balul sül el, mindannyiunkat megpróbálnak majd magukkal rántani…</p>
    <p><a>Estebán kissé idegesen vakarta meg a halántékát. Nem ez volt az első eset, mikor a primeriai elit játszóterén el kellett simítani a dolgokat, és valószínűleg nem is az utolsó. Veszélyes játék volt ez, amibe már csaknem mindannyian belecsöppentek. Tudta, hogy a város gátlástalan pénzembereinek nyújtott eddigi segítsége is éppen elég ahhoz, hogy nyakig benne legyen – innentől csak két út vezet: ő lesz Primeria történelmének leggazdagabb és legbefolyásosabb kerületi ügyésze, vagy Senior Lopez egyik építkezésén ő is alulról szagolhatja a mobil WC-t.</></p>
    <p>- Señora, mindig öröm magával üzletelni <a>– mosolygott álságosan Estebán. – </a>Legközelebb akár otthon is hagyhatná azt a kis vízipisztolyt, még a végén elsül.</p>
    <p- >Akár <a>– válaszolt hasonlóan álságos mosollyal a Gringa. –</a>  De végtére is, semmi ok az aggodalomra. Tudja, a kaszinó olyan, mint egy komcsi fasza: már az előző rendszerben is állt, és a következőben is állni fog. Mi nem kérdezzük, honnan jön a pénz, csak beforgatjuk, ha érti, mire gondolok.</p>
    <p>- Hogyne, aztán ha bármi balul sül el, ahogy a régi latin mondás tartja, mossuk kezeinket <a>– tette hozzá somolyogva a művelt ügyvéd.</a></p>
    <p><a>Ekkor sokat sejtetően összenéztek, és kacarászni kezdtek, mint akik most nagyon okosnak hiszik magukat.</a></p>
    <p>- Mindannyiunknak az az érdeke, hogy jól süljön el a mostani terv. Ha ez így lesz, önt egy ennél is nagyobb aktatáska várja.</p>
    <p>- Ha pedig nem, a Gringa egy hosszabb kiruccanást tervezett a szomszéd szigetre, Las Gérdegistas 3-ra. Ez a hely előbb-utóbb úgyis túlnépesedik, és akkor eljön a tisztogatás ideje. Ezt persze már nem tette hozzá az ügyvéd előtt.</p>
    <p>- A Gringa felállt és búcsút intett az ügyvédnek. Franciázni indult Geraldo Herrero del Domingóval, akivel imádták a kártyajátékokat.</p>
    <p>- Találkozunk Geraldo kampányvacsoráján, Dr. de Cornelius.</p>
</div>
<h4>*** Primeria Városháza ***</h4>
<section class="paragraph">
    <p>A Városháza dísztermében tartott est fényűző volt, olyan, mint amilyenre a gazdagok és hülyék szoktak járni. Literálisan minden primeriai nyárspolgár ott volt, aki számít, no meg persze néhány NPC is. Ráadásul mindenki kicsípte magát, mint Lakatos Brendon a ballagásra, ha a 18 unokátestvír egyikének sikerül elvégezni a nyolcosztályt.</p>
    <p>Csak igen kevesen tudhatták, hogy a díszteremből kifelé indulva, a városháza hátsó bejáratánál, a Héraklészt és az amazonok csatáját ábrázoló festmény mögött volt egy titkos ajtó, ami egy padlózat alatti tárgyalóterembe vezetett. Ezt a tárgyalót még az előző rendszer alatt építették ki, és nemcsak az épületen belülről, hanem az utcáról, az oszlopsor utolsó ión oszlopa mögül is meg lehetett közelíteni. A Gringa forrásaiból tudta, hogy közvetlenül a kampányvacsora előtt, Representante Geraldo Herrero del Domingo és a Reinas de Primeria nagyasszonyai összegyűltek átbeszélni a közeljövő eseményeit. Igazi kvínek voltak ők, egyikük gyönyörűbb, erősebb, és függetlenebb nő, mint a másik, nem csoda, hogy a primeriai férfiak naphosszat csak tisztelnék őket. Ez az illusztris társaság ebben a pillanatban, a városháza alagsorában rajzolta újra Primeria politikai térképét.</p>
    <p>De a Gringának erre az estre más szerep jutott, amit el kellett játszania, ezért nem a titkos tárgyaló, hanem a díszterem felé vette az irányt. A díszterem zsúfolásig megtelt az érdeklődő primeriaiakkal. Sőt, úgy tűnt, hogy még a rendőrség is megjelent az esten. Ami azt illeti, a biztos urak kissé szokatlan látványt nyújtottak slendrián módon megkötött csokornyakkendőjükben – feltűnően diszkomfortos volt számukra a helyzet, úgymond csak álltak, mint fasz a lakodalomban. Hiába, nagy esemény volt ez Primeria közéletében, azonkívül remek alkalom a „feltűnésmentes” elvegyülésre és kérdezősködésre.</p>
    <p>Hamarosan Herrero del Domingo főpolgármester lépett a pódiumra, megkocogtatta poharát, és a beszédét bevezető, gépies hangú flex-sztoriba kezdett, ezért a Gringa megragadta ezt a diszkrét 15 percet, és átsuhant az álldogáló tömegen keresztül a befolyásos üzletember, Matías Enebro de la Bella irányába.</p>
</section>
<div class="quote">
    <p>- Szia Uram! Mondd csak, hidratáltál már ma eleget? <a>– kérdezte Matías szinte túl nyájas hangnemben.</a></p>
    <p>- Szia Uram! <a>– viszonozta a köszöntést a Gringa. –</a> Remélem nem neheztelsz azért, hogy a kaszinónk továbbra sem mondott le a Drinky Cola forgalmazásáról az ásványvized javára. Mi ugyan megválnánk attól a tengerentúli lónyáltól, csak hát azóta a reklámfilm óta, amiben de Casa nyomozó is szerepelt, egyszerűen imádják!</p>
    <p>- Nos a Drinkyt valóban nem könnyű kiszorítani a piacról… <a>- mormolta foga között Matías, miközben felhajtotta tequiláját az előtte lévő vizespohárból.</a></p>
    <p>- Talán csak nem a megfelelő ellenségképre helyezted a fókuszt… Hagy segítsék itt Primeriában egymást békében a becsületes üzletemberek, ha elfogadsz egy apró meglátást régi üzleti partneredtől… <a>– majd halkabban folytatta. –</a> A partokig elérő vízhálózatodat másra is fordíthatod, mint az édesvízzé desztillálás. Az ilyen vízi összeköttetés sok minden szállítására alkalmas lehet… Illetve azt is rebesgetik, hogy most városunkban kedvező a politikai légkör ahhoz, hogy nagyot dobbants a vízzel kapcsolatos közszolgáltatások terén. Hiszen máris te látod el a helyi tűzoltóságot vízkészlettel! Ha a közeljövőben lenne… nem is tudom… mondjuk egy olyan szerencsétlen baleset, mint egy váratlan tűzvész, a politikai vezetés bizonyára bőségesen megjutalmazná, ha gyorsan és nagy mennyiségben rendelkezésre tudnád bocsátani a forrásaidat.</p>
    <p>- Egy tűzvész? Mióta Guillermo Esteban eltűnt a városból, az egyetlen tűz, amit a primeriai tűzoltóságnak oltania kellett, a saját öngyújtójuk… Ugyan, miféle gondatlanság, vagy csetepaté torkolhatna ilyesmibe?</p>
    <p><a>Ezt a kis beszélgetést, és Herrero del Domingo ünnepélyes beszédének bevezetőjét szakította meg hatalmas ajtócsattanással, a szebbnapokat látott, bíborvörös ingjében beállító El Rojo.</a></p>
    <p>- Nocsak, nocsak, micsoda díszes társaság! Mélyen elszomorít, hogy engem nem hívtak meg, remélem nem zavarom meg az estét!</p>
    <p><a>Primeriában a nappaloknál már csak az éjszakák a szebbek.</a></p>
</div>