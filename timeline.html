<section class="paragraph">
    <h4>
        469 évvel
        ezelőtt
    </h4>
    <p>
        Étienne de Petris la Neveresquieux francia felfedező és lantművész hajója viharba
        kerül nem messze a venezuelai partoktól. Az égiháború során ő, és főleg
        spanyolokból álló legénysége hajótörést szenvednek egy ismeretlen szigeten. Az
        őslakosok törzsfőnökét a legenda szerint dalpárbajban legyőzi, majd a legénység
        megmaradt tagjaival kolóniát alapít. A szigetet az őslakosok nyelvéből vett
        kifejezés után Las Gérdegistasra kereszteli (az elnevezés pontos jelentése mai
        napig ismeretlen a nyelvtudomány számára), a sziget első településének pedig a
        Primeria nevet adja. Az emlékezet neki tulajdonítja az elhíresült közmondást:
        „Primeriaban minden nap napsütéses.”
    </p>
    <h4>
        20 évvel
        ezelőtt
    </h4>
    <p>
        A guatemalai polgárháború során egy privát zsoldosegység különleges feladatot
        kap. A fronton áthaladó útvonalú eszkortmisszióra egy háromfős szakaszt jelöl ki a
        hadtestparancsnok, tagjai: Gabriel Herrero őrmester, Ricardo Luko zászlós és
        Piedro Changa közlegény. A misszió nem jár sikerrel, a szakasz őrizetére bízott
        transzneműeket a kormányoldal emberei nyilvánosan kivégzik, Changát elnyeli a
        dzsungel. Herrero kegyvesztett lesz, a frontvonali előörsbe vezénylik, de túléli, a
        háború végén azonban leszerel. Luko az egység kötelékében marad, később
        komoly karriert futva be Latin-Amerika különféle hadszínterein.
    </p>
    <h4>
        Korábban
        történt
        (időrendi
        sorrend)
    </h4>
    <ul>
        <li>Gabriel Herrero megkezdi rendőri pályafutását Primeriában.</li>
        <li>Donatus érsek kijárja a pápánál a bíborossá avatást.</li>
        <li>Pulgares de muerte első feltűnése.</li>
        <li>Gabriel Herrero rendőrkapitányi kinevezése.</li>
        <li>Representante Geraldo Herrero del Domingo első választási győzelme Primeriában.</li>
        <li>id. Emerico el Campo la Kira nyomozó halála.</li>
        <li>Benito "El Rojo" Volo európai tanulmányútja.</li>
    </ul>
    <h4>Közelmúlt</h4> 
    <p>
        A Reinas de Primeria, a foto de pies nevű keménydrog terjesztésének
        monopóliumát birtokló kartell, és a primeriai rendőrség véres tűzharcba keveredik
        a La Plaza de Marcello Varadoson. A kartell hatalma megroppan, Gabriel Herrero
        rendőrkapitányi karrierjének csúcspontja. A rendőrség nyomozói közül többen is
        részt vesznek az akcióban, többek között Alejandro "El Instinto" Negro, Cristiano
        De Casa és az újonc Daniel Rodriguez. A városra korábban ismeretlen béke
        köszönt. A "Pulgares de muerte"
        néven ismert bérgyilkost azonban nem sikerül rendőrkézre keríteni, és El Boggo
        holtteste sem kerül elő...
    </p>
    <h4>
        Korábban
        történt
        (időrendi
        sorrend)
    </h4>
    <ul>
        <li>
            Padre Piedro Changa új életet kezd Primerián. Egy verekedésbe torkolló
            szóváltás során megegyeznek Gabriel Herrero rendőrkapitánnyal, hogy
            közös múltjuk titokban marad.
        </li>
        <li>
            2 éve: Señor Molero, Primeria köztiszteletben álló hentese, Cristiano "La
            Hacha" Molero apja váratlanul meghal. Üzletét lánya, Melania viszi
            tovább.
        </li>
        <li>
            Rendőrségi rajtaütés Guillermo Esteban drogbáró villáján. Az akció 
            sikertelen, több DEA ügynök, köztük az ifjú James Woods életébe kerül.
            Egykori társa, Lupito Alejandro Hernandes, alias "Chorizo", a primeriai
            rendőrség kötelékében folytatja munkáját.
        </li>
        <li>Pepinillo Hernandez, a Tekashi68 néven ismert new yorki rapperváratlanul hazatér Primeriába.</li>
        <li>Eduardo Gordo szökése Juárezből.</li>                                                      
    </ul>
    <h4>Act I.</h4> 
    <p>
        Újabb meggyilkolt transzvesztita holttestét fedezi fel a rendőrség, ezúttal a
        kápolnában. Gabriel Herrero rendőrfőnök négy emberét állítja az ügyre: a
        Alejandro "El Instinto" Negro és Lupito Alejandro Hernandes, alias "Chorizo";
        illetve Cristiano De Casa és Daniel Rodriguez által alkotott nyomozópárok közt
        újraéled a rivalizálás. A transzvesztitánál a Reinas kartell tevékenységére utaló foto
        de piest találnak, ami El Boglár újbóli felbukkanására utal. A rendőrfőnöki
        utasítások értelmében a helyszínelés végeztével Chorizo Cornelio la Traversurát,
        míg de Casa és Rodriguez Representante Geraldo Herrero del Domingot keresi fel.
    </p>
    <h4>Act II.</h4> 
    <p>
        Chorizo a Las pollas son asquerosas nevű intim hajszalonnál találkozik
        Machometusszal, Cornelio segédjével. A bekötött szemű nyomozó hamarosan
        Cornelio fényűző villájában találja magát, ahol egyességet kötnek: a rendőrség
        információkat kap, Chorizo pedig cserébe egy rövid időre kicsempész egy lefoglalt,
        kódolt információkat tartalmazó telefont a bizonyítéktárból. Az egyezség létrejön,
        Cornelio pedig kapcsolati hálóját bevetve munkához lát: a Geraldo Herrero del
        Domingoval, Dr. Esteban De Corneliusszal és Senior Lopezzel kiegészülő csapat a
        Father Tiberio clubnál találkoznak, és rajtaütnek egy foto de piestől kába
        társaságon. Valentín Gómez Farías, az ügyvédi kamara elnöke, Antonio Pérez
        Martínez, a Primeria közbeszerzési tendereit kezelő kormánymegbízott, és Manuel
        de Heras médiamogul a zsarolásnak engedve belemennek a szabott feltételekbe,
        komoly előnyökhöz juttatva Cornelioék négyesét.
        A telefonért cserébe a rendőrség sok hasznos információt kap, amivel rekordidő
        alatt göngyölítik fel a gyilkosságot; a nagyobb összefüggések azonban rejtve
        maradnak, Chorizot pedig kétségek őrlik...
    </p>
    <h4>Act III.</h4> 
    <p>
        A kápolnában lezajlott helyszínelés után Herrero kapitány beidézi padre Piedro
        Changát az üggyel kapcsolatban, és meghívja régi katonatársukat, az azóta igen
        magasra emelkedett Ricardo "El Colonel" Luko ezredest is. A kapitány Cristiano
        "La Hacha" Molero felkutatásával bízza meg a padrét, aki lelkiismeretének
        engedve, de vonakodva vállalja a feladatot. A megbeszélés után Herrero és Luko a
        Flamenco Rosada nevű travibárba erednek kiereszteni a gőzt, itt El Institoval
        találkoznak, aki beszámol nekik a nyomozás alakulásáról...
    </p>
    <h4>Act IV.</h4> 
    <p>
        A padre rögtön a paplakba indul a kapitánnyal történt egyeztetésről, ahol váratlan
        betolakodót talál. Rövid összetűzés után vált néhány életveszélyes fenyegetést
        Juan "La Rata" Alvarezzel, aki átad neki egy küldeményt, majd távozik. A
        küldemény Donatus bíboros levelét tartalmazza, aki a drogügyleteiben való
        részvételre akarja rábírni a padrét. Piedro vészmegoldásként a Fixerhez, vagyis
        Horatius Tullushoz fordul, mivel nem akar belemenni a bíboros zsarolásába, illetve
        kockázatosnak ítéli a magánnyomozást az eltűnt La Hacha ügyében. A találkozó
        előtt értesül Chorizo gyónásából a Cornelio la Traversura által nyújtott
        lehetőségekről, és elhatározza, hogy utánajár a kapcsolatnak. A Fixertől végül a
        nevét sikerül megszereznie, illetve rajta keresztül egy megbízható magánszimathoz
        is eljut Eduardo Gordo személyében, aki segíthet a La Hacha utáni kutatásban...
    </p>
    <h4>Act V.</h4> 
    <p>
        La Hacha váratlanul előkerül, az eltűnt nővérével együtt. A rendőrfőnök egy
        kemény letolást követően a kápolnába irányítja, Molero azonban tesz egy rövid
        kitérőt előtte a Flamenco Rosadába, ahol egy ismeretlen, elegáns alakkal találkozik.
        La Hachát nyugtalanítja az idegen, óvatosan indul tovább a kápolnába. Miután
        tisztázzák az eltűnése körüli felfordulást, La Hacha meginvitáltatja magát egy italra
        a padréval. Amíg a padre az italokkal foglalkozik, Crisi észreveszi, hogy az idegen a
        bárból ideáig követte. Rövid szóváltást követően az idegen leleplezi magát, mint a
        rettegett Pulgares de muerte, és pisztolyt húz. A biztos haláltól a padre
        közbeavatkozása menti meg La Hachát, aki váratlanul vállon lövi a bérgyilkost...
    </p>
    <h4>Act VI.</h4> 
    <p>(Enikő)</p>
</section>